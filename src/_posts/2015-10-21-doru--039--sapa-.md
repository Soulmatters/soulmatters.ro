---
title: "Doru sapă!"
date: "2015-10-21 22:13:57"
slug: "doru--039--sapa-"
image: /images/digging.jpg
path: "2015-10-21-doru--039--sapa-.md"
year: "2015"
month: "10"
day: "21"
author: "'59b473454e63ea7e4713a3d0'"
tip: "articol"
description: >-
    "El este Doru’. Gropar de meserie, dedicat propriilor nevoi și o suflare pe care nu ai dori-o aproape.Este neîngrijit, vorbește repede și mult, are ticuri nervoase și izbucnește din te miri ce.Lipsa "
---
<div class="kg-card-markdown"><p>El este Doru’. Gropar de meserie, dedicat propriilor nevoi și o suflare pe care nu ai dori-o aproape.</p>
<p>Este neîngrijit, vorbește repede și mult, are ticuri nervoase și izbucnește din te miri ce.</p>
<p>Lipsa celor dragi nouă, a vremurilor demult apuse, a tot ce gândurile răsucesc în cel mai sadic fel, Doru’ le sapă. Le sapă pe toate.  Încet, sigur, fără excepție.</p>
<p>Ștergar, costum de haine, flori și lopată pentru îngropăciunea defunctului, avem? Avem și una și cealaltă și tot ce se cuvine.</p>
<p>Totul se face creștinește pentru el. Rămâne Doru’ ce ațâță drăcește întreaga atmosferă, după ce și-a terminat treaba cu săpatul și a împărțirii colivei.</p>
<p>A văzut multe la viața lui și nu-l mai interesează nimic. Nu-i pasă cui îi sapă. O face pur și simplu.</p>
<p>El îi sapă pe toți iar pe el, nimeni. Parcă ar fi etern în această lume. Amintirea, iubirea pentru cei dragi, nu-s și ele eterne? Ba da! Nu-i nimic. Doru’ le sapă și pe ele. Le îngroapă, le dezgroapă la infinit, chiar dacă-s mai vii ca oricând.</p>
<p>Este profesia lui iar când n-are de lucru, își face. Dorule, gropar bătrân, de o veșnicie tot sapi! Sapi și pentru rudele tale, le ștanțezi numele în marmură, le pui și flori iar ele tot nu mai vin.</p>
<p>Pe tine cine te îngroapă, Dorule? Tu tot trăiești, căci nimeni nu e un gropar mai bun decât tine. Tu îi iei pe toți dar nimeni te duce și pe tine unde ți-e locul. Te va lăsa cineva să mori vreodată? </p>
</div>
    